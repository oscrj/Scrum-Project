Tillagning ca 30min

Du behöver
500 g falukorv (av god kvalitet)
2 gula lökar
2 msk smör
2-3 msk tomatpuré
1 msk paprikapulver
2 lagerblad
1 dl köttbuljong
2 dl kaffegrädde (eller vispgrädde + mjölk)
ev ljust redningsmjöl
salt
peppar
Servering
kokt ris
gräddfil

Gör så här
Skär korven i centimetertjocka stavar. Skala och hacka löken.
Fräs korv och lök i smör i en stor stekpanna.
Rör ner tomatpuré, paprikapulver och lagerblad och fräs i ytterligare några minuter. Späd med buljongen och grädden. Låt sjuda tills såsen är smidig och simmig – inte för tunn och inte för stabbig. Red eventuellt av med aningen redningsmjöl. Smaka av med salt och peppar.
Servera med kokt ris och en klick gräddfil.