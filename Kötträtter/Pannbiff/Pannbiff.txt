Tillagning ca 30min

Du behöver
300 g nötfärs
300 g blandfärs
2 gula lökar
smör, till stekning
olja, till stekning
3 potatisar, kokta
0,5 dl grädde
0,5 dl mjölk
1 ägg
1 dl ströbröd
1 dl vatten
1 msk koncentrerad kalvfond
1 msk japansk soja
salt
peppar
2 gula lökar (stora)
smör, till stekning
strösocker (en nypa)
potatis, stekt (eller kokt)
pressgurka
skysås

Gör så här
Skala de medelstora lökarna.
Riv en av lökarna, den andra hackar du fint och bryner i smör.
Mosa potatisarna med en gaffel.
Blanda grädden, mjölken, ägget, den rivna och den frästa löken, potatisen, ströbrödet och vattnet i en bunke.
Ställ åt sidan och låt svälla en stund.
Blanda smeten med färsen, kalvfond och soja.
Salta och peppra och blanda noga ihop till en jämn smet.
Provstek en bit för att smaka av kryddningen.
Ställ smeten åt sidan.
Skala de stora lökarna och skär dem i tunna skivor.
Stek dem gyllenbruna i smör, pudra över en nypa socker och ställ åt sidan.
Forma fyra stora pannbiffar och stek dem sakta i smör och lite olja tills de är knaprigt gyllenbruna, 4–5 minuter på varje sida.
Fräs samtidigt löken en gång till och lägg den sedan i ett tjockt lager ovanpå den färdigstekta biffen.
Matsortera dina lökskal och potatisskal till återvinning och njut av din pannbiff!