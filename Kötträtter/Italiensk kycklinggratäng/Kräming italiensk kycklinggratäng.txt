Du behöver
8 kycklinglårfiléer med skinn
flingsalt
svartpeppar, nymald
10 soltorkade tomater, i olja
Tillagning ca 30min

1 klyfta vitlök
0,5 röd chilifrukt, utan kärnor
1 tsk torkad timjan
1 tsk torkad oregano
3 dl kycklingbuljong
1,5 dl vispgrädde
1 dl parmesanost, fint riven
Till servering
8 körsbärstomater
0,5 kruka basilika
4 port pasta, kokt

Gör så här
Värm ugnen till 180 grader, varmluft.
Koka pastan enligt anvisningar på förpackningen.
Fräs kycklingen på medelvärme tills den får lite färg runtom, i cirka 5 minuter. Salta och peppra. Lägg över i en ugnsform.
Strimla de soltorkade tomaterna. Skala och finhacka vitlöken. Finhacka chilin. Fräs tomaterna, vitlöken och chilin i cirka 2 minuter, tills det börjar dofta härligt.
Krydda med timjan och oregano och häll i buljongen. Tillsätt grädden och parmesanosten. Låt det sjuda försiktigt tills osten smälter.
Skeda såsen över kycklingen i formen. Grädda i mitten av ugnen i cirka 15 minuter.
Dela körsbärstomaterna i halvor. Plocka basilikabladen.
Ta ut formen. Lägg ut körsbärstomaterna i formen och toppa med färsk basilika. Servera gratängen direkt med pasta.
Matsortera dina lökskal till återvinning och njut av din krämiga gratäng!