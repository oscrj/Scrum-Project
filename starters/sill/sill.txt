RÖRA MED SILL, POTATIS OCH ÄGG I GLAS
26 MARS 2019 - 14:25
RECEPT
Röra med sill, potatis och ägg i glas.
Röra med sill, potatis och ägg i glas.

Matig, krämig och lyxig röra med sill, potatis och ägg. Fördela röran i små glas och garnera med kavringsmulor, gräslök och rödlök.


AV REDAKTIONEN
4–6 portioner

Ingredienser:
2 skivor kavring
150 g kokt potatis, avsvalnad
3 ägg, hårdkokta
1 liten burk inlagd sill, (240 g, avrunnen 120 g)
2 msk finhackad rödlök
2 msk finhackad dill
1 msk finhackad gräslök
1/2 dl crème fraiche
1 msk majonnäs
rivet skal från ½ citron
salt och svartpeppar

Till garnering:
2 msk hackad gräslök
2 msk hackad rödlök

Gör så här:
Börja med att göra kavringssmulor. Värm ugnen till 150°. Bryt kavringen i mindre bitar. Rosta brödet i ugnen i cirka 10 minuter eller tills det är torrt. Rör om då och då. Låt svalna och smula i mindre bitar.

Skala och tärna potatisen. Hacka äggen och sillen. Blanda alla ingredienserna förutom kavringsmulor till en röra och smaka av med salt och peppar.

Fördela röran i små portionsformar eller i små glas. Garnera med kavringsmulor, gräslök och rödlök.

Röra med sill, potatis och ägg i glas.
Röra med sill, potatis och ägg i glas.

Av: Monica Eisenman och Lisa Eisenman Frisk
Foto: Helén Pe