PIZZA BIANCO MED GETOST OCH RÖDBETOR
9 AUGUSTI 2018 - 07:15
RECEPT
Pizza bianco med getost och rödbetor.
Pizza bianco med getost och rödbetor.

Pizza bianco med getost och rödbetor som passar till både förrätt eller varmrätt, eller avsvalnad i snittar med ett svalt glas vitt vin.


AV REDAKTIONEN
Tips! Grädda pizzan på en superhet pizzasten under lock. Det tar ungefär 15 minuter för pizzastenen att bli riktigt het, så ha lite tålamod.

4 personer

Deg:
3 dl vatten
15 g jäst
1 msk olivolja
2 tsk salt
1 dl dinkelmjöl
6 1/4 dl vetemjöl

Topping:
250 g ricotta
4 msk olivolja
2–3 rödbetor
100 g getost
2 msk pinjenötter
1 msk flytande honung

Basilikaolja:
1 kruka basilika
1 olivolja
salt
färskmalen svartpeppar

Gör så här:
Häll 37-gradigt vatten i en skål och lös upp jästen i det. Tillsätt olja, salt och dinkelmjöl. Knåda sedan i vetemjölet till en blank och smidig deg. Låt jäsa under bakduk i 30 minuter på ett dragfritt ställe i huset.
Mixa alla ingredienserna till basilikaoljan i en matberedare, smaka av med salt och nymalen svartpeppar.
Kavla ut degen på mjölat bord till två tunna pizzabottnar.
Bred på ett tunt lager ricotta på pizzabottnarna, låt 1 cm av degen vara fri från fyllning och pensla den kanten med olja. Skala och skär rödbetorna så tunt som möjligt, gärna på en mandolin. Om du vill kan du använda olikfärgade betor för en vacker effekt, exempelvis gulbetor och polkabetor. Fördela dem i tunna lager på pizzan. Smula över getost och strö över pinjenötter.
Grädda pizzorna på upphettad pizzasten (tar cirka 15 minuter) på grillen under lock i cirka 10 minuter tills kanten är spröd och gyllene och getosten har smält.
Ringla honung och basilikaoljan över pizzan innan servering. Njut nygräddad eller lite avsvalnad.
Pizza bianco med getost och rödbetor.
Pizza bianco med getost och rödbetor.

Av: Marie Melchior
Foto: Line Falck