Namn
Vegansk kalops

Intro
Att äta växtbaserat betyder inte att man behöver välja bort sina favoriträtter. Denna husmansfavorit har smakerna du känner igen, men är en helt vegetarisk kalops in i minsta detalj. Smaklig spis!

Tid
80 minuter

Ingredienser (6 portioner)
2 msk mjölkfritt matfett (+ extra till stekning av grönsaker)
20 kryddpepparkorn
8 lagerblad
1/2 dl vetemjöl
1 1/2 l vatten
2 1/2 msk kinesisk soja
2 msk konc mörk grönsaksfond
3 paket naturellt vegokött (à 300 g)
4 stora morötter
5 små gula lökar 
salt och svartpeppar

Tillbehör
Kokt potatis
Inlagda rödbetor
Färsk persilja 

Gör så här
1.	Värm upp en stor gryta och smält matfettet.
2.	Rör ner hela kryddpepparkorn, lagerblad och mjöl i matfettet och låt fräsa någon minut på låg värme utan att det tar färg.
3.	Tillsätt vatten, soja, grönsaksfond, vegokött, salt och peppar efter smak.
4.	Låt koka under lock i 1 timme. Skala under tiden morötter och lök. Skär morötterna i ca 2-3 cm stora bitar och dela lökarna på hälften eller i kvartar beroende på storlek. Behåll roten kvar så håller de ihop.
5.	Bryn morötter och lök på hög värme i en stekpanna i lite matfett. Salta och peppra.
6.	När grytan kokat en timme, smaka av med salt och peppar och lägg ner grönsakerna i grytan.
7.	Koka 10 minuter till, smaka av igen.
8.	Servera med kokt potatis och inlagda rödbetor, garnera med persilja.

Info/ Historia
Fri från laktos, mjölkprotein och ägg. Gör glutefri genom att byta ut mjöl mot majsstärkelse.
