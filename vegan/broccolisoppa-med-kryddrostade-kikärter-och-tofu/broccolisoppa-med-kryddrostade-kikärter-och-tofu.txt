Namn
Broccolisoppa med kryddrostade kikärter och tofu

Intro
En krämig broccolisoppa brukar vara uppskattad och den här tror vi är lite extra populär eftersom den har influenser från det Asiatiska köket. En perfekt brytning mellan de mjuka smakerna från kokosmjölken och det heta från sambal oeleken. Om du är en person som gillar hetta, ha i lite extra sambal!

Tid
45 minuter

Ingredienser (4 portioner)
1 gul lök
2 broccoli (à 250 g)
1 msk riven ingefära
1 tsk olja
1 vitlöksklyfta
1 tsk sambal oelek
400 ml kokosmjölk
7 1/2 dl grönsaksbuljong (vatten och tärning eller fond)
1 förp kokta kikärter (à 380 g)
1 tsk olivolja
1/2 tsk spiskummin
1/2 kruka persilja
270 g tofu 
Salt och peppar

Gör så här
1.	Skala och hacka löken. Ansa och skiva broccolin. Skala och riv ingefäran.
2.	Fräs lök och broccoli i olja i en gryta. Sänk värmen och rör i ingefära, pressad vitlök och sambal. Tillsätt kokosmjölk, buljong och vatten i grytan och sjud ca 12 minuter.
3.	Skölj kikärterna och låt dem rinna av ordentligt. Rosta dem i en het stekpanna i olivolja. Krydda med spiskummin, salt och peppar.
4.	Mixa soppan slät och smaka av med salt och peppar.
5.	Hacka persiljan och skär tofun i bitar.
6.	Servera soppan med kikärter, tofu och persilja.

Info/ Historia
Fri från gluten, laktos, mjölkprotein och ägg.