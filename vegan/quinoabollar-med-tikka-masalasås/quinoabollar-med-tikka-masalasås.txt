Namn
Quinoabollar med tikka masalasås

Intro
En smakrik, vegansk rätt med indisk touch som tar quinoan till oanade höjder! Quinobollarna blir extra saftiga och goda när de får ligga och gotta till sig i masalasåsen. Serveras med råris och färsk koriander.

Tid
50 minuter

Ingredienser (4 portioner)

Currypasta tikka masala
2 msk hel spiskummin
1 msk hel koriander
2 vitlöksklyftor
2 cm färsk ingefära
1 röd chili
1/2 tsk cayennepeppar
1 tsk chiliflakes
2 tsk garam masala
1/2 tsk havssalt
2 msk tomatpuré
2 msk kokosflingor
2 msk äppelcidervinäger 

Quinoabollar
1 paket quinoaburgare (à 200 g)
2 gula lökar
5 cm färsk ingefära
1 röd chili
1 kruka koriander
ca 2 msk matolja
2 msk av tikka masala currypasta (från steg 1-2)
400 g krossade tomater
400 ml kokosmjölk 

Tillbehör
Råris

Gör så här
Currypasta
1.	Rosta spiskummin och koriander i en torr het panna. Mal dem i en mortel.
2.	Skala vitlök och ingefära. Pressa vitlöken, finhacka ingefäran, kärna ur och finhacka chilin, tillsätt dessa med resterande ingredienser i de mortlade kryddorna och mortla ihop till en pasta. Det går även bra att mixa allt i en liten matberedare. Ställ åt sidan.

Quinoabollar
1.	Tillaga quinoamixen enligt anvisningarna på förpackningen och forma till bollar. Stek i en stekpanna i hälften av oljan.
2.	Skala och hacka gul lök, ingefära och chili. Hacka korianderstjälkarna, spara bladen till servering.
3.	Hetta upp resten av oljan i en panna med höga kanter, fräs lök, chili, ingefära och korianderstjälkar på medelhög värme tills de mjuknat. Tillsätt tikka masalapastan och fräs lite till. Häll därefter i tomatkross och kokosmjölk, koka upp och sjud i 10 min tills smakerna kommit ihop sig. Lägg i de tillagade quinoabollarna och låt dem sjuda med i 5-10 min.
4.	Servera med råris och toppa med färska korianderblad.

Info/ Historia
Fri från gluten, laktos, mjölkprotein och ägg.