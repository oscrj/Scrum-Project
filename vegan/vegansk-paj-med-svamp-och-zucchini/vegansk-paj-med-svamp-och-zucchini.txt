Namn
Vegansk paj med svamp och zucchini

Intro
Vegansk paj är inte svårare att göra än vanlig paj, så passa på att testa något nytt. Tips: kanske kan du få fler att prova och gilla den (barn, din respektive, svärföräldrar och andra) om du i efterhand säger att den var vegansk?

Tid
90 minuter

Ingredienser (4 portioner)

Pajdeg
125 g mjölkfritt margarin
3 dl siktat dinkelmjöl eller vetemjöl
1 msk kallt vatten
1 krm salt 

Fyllning
2 rödlökar
2 vitlöksklyftor
1 zucchini (à ca 300 g)
250 g kastanjechampinjoner
olivolja (till stekning)
2 tsk torkad timjan
1 1/2 tsk salt
1/2 tsk malen svartpeppar
5 dl havregrädde (13%)
2 msk majsstärkelse
200 g vegansk ost 

Tillbehör
Sallad

Gör så här

Pajdeg
1.	Skär margarinet i bitar. Lägg mjöl och margarin i en matberedare och mixa snabbt ihop till en smulig massa, eller blanda för hand. Tillsätt vatten och salt. Arbeta ihop till en deg.
2.	Tryck ut degen i en pajform, ca 26 cm i diameter (för 4 port). Ställ pajen i kylskåpet i 30 minuter.
3.	Sätt ugnen på 225°C. För att stabilisera kanterna på pajen; tryck ner folie i botten och upp över kanten på formen. Förgrädda pajskalet mitt i ugnen i 10 minuter. Ta därefter bort folien.

Fyllning
1.	Skala och hacka rödlöken. Skala och riv vitlöken. Skär zucchinin i ca 1x1 cm stora kuber. Ansa och skiva champinjonerna. 
2.	Fräs champinjonerna och zucchinin i olivolja i en stekpanna ca 5 minuter. Tillsätt lök och vitlök, krydda med timjan, salt och peppar och fräs några minuter till.  
3.	Koka upp havregrädde och maizena.  
4.	Blanda de frästa grönsakerna med havregrädden och osten. Häll blandningen i pajskalet.  
5.	Grädda i mitt i ugnen ca 30 minuter eller tills pajen fått färg. 
6.	Låt pajen stå minst 1 timme före servering.

Info/ Historia
Fri från laktos, mjölkprotein och ägg. Innehåller gluten.